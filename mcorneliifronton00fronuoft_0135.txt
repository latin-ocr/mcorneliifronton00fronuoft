AD ANTONINUM IMP. ET INVICEM LIBER I. 95

ea te mihi a dis¹ die tibi sollemnissimo natali meo praeca-
tum: omnia mihi ista in te tuoque fratre sita sunt, Antonine
meo cordi dulcissime: quos ego postquam cognovi meque
vobis transdidi, nihil umquam prae vobis dulcius habui, ne-
que habere possum, tametsi alios annos totidem de integro
quantum vixi vivam. Hoc igitur unum coniunctis praecibus
ab deis precemur, uti vos incolumes et fiorentes et reip. fa-
miliaeque vestrae prospere potentes aetatem longam degatis.
Nec quicquam est praeterea, quod ego tantopere vel ab deis
vel a forte fortuna vel a vobis ipsis impetratuml²cupiam,
quam ut vestro conspectu et adfatu vestrisque tam iucundis
fitteris frui quam mihi diutissime liceat: eique ego rei, sei
fieri possit, repuerascere opto.

Nam quod ad ceteras res alioqui adtinet, sat> vitae est.
Video te, Antonine, Principem tam egregium, quam speravi3
tam iustum, tam innocentem, quam spopondi3 tam gratum
populo romano et acceptum, quam optavi: tam mei amantem,
quam ego volui3 tam disertum3, quam ipse voluisti. Nama
ubi primum coepisti rursum velle, nihil offuit interdum no-
luisse⁴. Fieri etiam vos ’ cotidie facundiores video et exulto
quasi adhuc magister„ Nam quom omnis virtutes vestras di-
ligam et amplectar, fateor tamen praecipuum me et proprium
gaudium ex eloquentia vestra capere. Itidemb ut parentes*
cum in voltu liberum oris sui liniamenta dinoscunt, ita ego
cum in orationibus vestris vestigia nostrae5 sectae animad-
vert0, γέγηθε δὲ φρένα Λητώ· meis enim verbis exprimere

a In maraine: Adhortatio ad eloquentiam.

b In margine: Itidem ut parentes cum in voltu liberum oris sui
liniamenta dinoscunt, ita et magister cum in oratione discipuli vestigia
facundiae suae animadvertit.

 

 

1 Codex: abdis. Maius locum perperam constituit. Fortasse prae-
stat: quia tu scr. Schopenus: quod tu scribis.

2 Incipit Cod. Vat. p. 97.

3 Cod. pr. m. dissertum.

4 Plenius haec dicentur in epistulis de Eloquentia et de Orationi-
bus. Marcus ipse de rebus suis I, 17 gratias agit diis quod in rhetoricis
poeticisque studiis haud ampliores progressus fecisset, ne scilicet a gra-
vioribus curis impediretur. Maius.

5 Codex: nostra.

