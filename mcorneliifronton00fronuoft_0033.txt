PROLEGOMENA. xxm

iniit, nondum nati erant commodus cum gemino fratre Anto-
nino, quum Imperator scriberet epistolam II, l, quae utique
data est ante Kal. Sept. Requirit orationes quae Frontoni
disertissimae videantur, ad dicendi facultatem augendam.
Quamquam autem tenuisset morem, quem a patre acceperat,
ut vindemiarum tempore rusticaretur, curae imperii non satis
dabant otii ad vires reficiendas et, si tamen aliquid otii na-
ctus esset, hoc litteris tribuebat: possumus hoc efficere ex
illis epistolis quae inscribuntur de Feriis Alsiensibus itemque
ex epist. ad Anton. II, 4 et 5. Eodem refero sextam epi-
stolam, in qua Fronto artis praecepta tradit, additis excer-
ptis Sallustianis. Sub anni finem scriptum existimo ridiculum
tractatum de Bello Parthico. Quam vellem haberemus Marci
Aurelii iudicium de tam putida et anili eloquentia!

Iam nati erant gemini Commodus et Antoninus, cum
anno 162 Imperator scriberet epistolam I, 1 , Frontonis die
natali, qui fuit, ut supra suspicatus sum, die V. Kal. Mai.
Respondet Fronto in epist. I, 2, in qua animadvertendum
est Verum nondum in Syriam profectum ess-e et utrumque
fratrem multam operam dare arti oratoriae. Magister probat
discipuli profectus et praeterea significat se brevi scripturum
‘esse de aptis verbis eligendis. Itaque ad illud fere tempus
refero epistolas de Eloquentia et de Orationibus, quarum tamen
haec paulo posterius scripta est. Illa creditur quidem ad
M. Gaesarem data esse , sed si foliorum ordinem recte resti-
tui, qua de re tamen in ea codicis parte dubitatio potest
oriri, data est ad M. Antoninum Imperatorem. Rhetor omnia
ι movet, ut imperatorem a studiis philosophicis abstrahat: po-
stulat ut temporis meminerit, quum synonyma colligeret,
verba singularia requireret, commata de vulgaribus elegantia

· redderet, de contaminatis nova, imaginem adcommodaret,

figuram iniiceret, prisco verbo adornaret, colorem vetustulum ⁸
appingeret: quae occupatio certe imperatore Romano dignis-K
sima est. Prudentius sane fuit Rustici consilium, qui iuvenem
ἀπὲετηεε ῥητορικῆς· καὶ ποιητικῆς καὶ ἀετειολογίαε.’

Epist. ad Verum II, 8 scripta est, Vero nondum in
⁷ Syriam profecto. Qui quum Canusii aegrotaret, a magistro
accepit ep. ad Ver. H, 6. Hic post adventum in Syriam ra-
rius scripsit et negligentiae colorem quaesivit in. ep. II, 2.

