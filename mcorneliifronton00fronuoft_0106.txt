66 M. CORNELII FRONTONIS EPISTULARUM

aestum ut suspendi di Ι1 ceres . Ain tandem, quo pacto aestus
suspenditur ‘? Neque id repraehendo, te verbi translatione
audacius progressum: quippe qui Enni sententia oratorem
audacem esse debere censeam. Sit sane audax orator, ut En-
nius postulat3 sed a significando, quod volt eloqui, nusquam .
digrediatura. Igitur voluntatem quidem tuam magno opere
probavi laudabique quom verbum quaerere adgressus es, in-
diligentiam autem quaesiti verbi, quod esset absurda, reprae-
hendi: namque manuleorum intervallis, quae interdum laxata
videmus atque fluitantia, suspendi aestus non potest: po-
test aestus per vestis intervalla depelli, potest degi, potest
demeare, potest circumduci, potest interverti, potest eventi-
lari: omnia denique potius potest, quam posse suspendi3 quod
verbum suspendi2 sustineri, non per laxamenta deduci,
significat.

Post ista monui, quibus studiis, quoniam ita velles, te
historiae scribundae praeparares. Qua de re cum3 longior sit
oratio, ne modum epistulae egrediar, finem facio. Si tu de
ea quoque re scribi ad te voles, etiam adque etiam admonebis. -

IV. Μ. Caesar M. Frontoni Magistro Suo ⁴! Salutem.

Postquam vehiculum inscendi, postquam te salutavi, iter
non adeo incommodum nos fecimus ⁵, sed paululum pluviae
aspersi sumus. Sed priusquam ad villam6 venimus, Anagniam
devertimus mille fere passus a via. Deinde id oppidum anticum
vidimus, minutulum quidem sed multas res in se antiquas
habet, aedes sanctasque caerimonias⁷ supra modum. Nullus
angulus fuit, ubi delubrum aut‘fanum aut templum non sit..

 

a In maryz‘ne: Sit orator audax et verborum translatione progres-
sus, sed a significando quod volt eloqui nusquam digrediatur.

 

1 Incipit Cod. Vat. p. 150.
2 Cod. mendose: super· nequit. Correxit Maius. Praeterea Eck-

steinius rectissime vidit interpolatum esse posse in verbis quam posse
suspendi.

3 Cod. pr. m. ea re.

4 Incipit Cod. Vatic. p. 149 lectu difficilis.

5 Codex: non fecimus. Correxit Ecksteinius.

6 Signinam, ut infra cognoscitur. Malus.

7 Codex: caerimonia.

