PROLEG OMENA. xxm

sar ΙΙΙ, 14 scripsit de epistola quadam Ciceronis, non super-
est. Quae sequitur Frontonis epistola ΙΙΙ, 15, capite trun-
cata est. Non >miramur candido et severo Caesaris iudicio
iam tum displicuisse artificium rhetoricum, cuius disciplinam
Fronto profiteretur. Magister copiose ostendit discipuli du-
bitationes inanes esse3 fortasse tamen non persuasit. Ad'
idem tempus refero Frontonis epistolam III, 16. Iam legit
Marcus comoedias, atellanas, oratores veteres, alios quorum
studium magister commendarat, nuper coepit legere ornatas
et pompaticas orationes, credo Frontonis ipsius, qui in hoc
dicendi genere excellebat3 quod autem sibi elegit ὑπόθεειν
ἐπιδεικτικὴν, perperam fecit, nam non poterit eas statim
imitari, quas modo cognovit: >nihil est eiusmodi argumento
difficilius3 quamquam prorsus egregia est in Caesare indoles,
in studiis tamen rhetoricis via atque ordine progrediendum
est, ut tandem ad cacumen pervenias. Scilicet, si locum
recte interpretor, quia Caesar studiose imitatus erat omnia
quae erant in Frontone pessima, quod solemne imitatorum
vitium est, magister exhorruit, quasi suam simiam vidisset.
In epistola V, 44 Fronto Caesarem certiorem facit se
aegrotare3 in ea re utitur verbo quodam Lucilii3 nimis est
ridiculum Caesarem videre V, 45, qui hoc non intellexerit.
Legimus praeterea adpropinquare partum Faustinae tunc
prima vice gravidae. Erat vindemiarum tempus et Fronto
’ in imperatoriam villam profecturus erat, cum iterum sentiret
genus dolorem V, 46. Respondet Caesar in epist. V, 47, nec
ipse satis validus. Tertia et quarta vice Fronto aegrotat et
Caesar rescribit V, 48. 49. 50. 51. Peperit Faustina et vidit
Fronto infantem, V, 52, quod Caesari gratum est V, 53.
Nisi tenuia indicia me fallunt, eodem fere tempore, sed
paulo post, scripta fuit Caesaris epistola IV, 8., Nondum ad
villam Fronto proficisci potuit et Caesar quoque graviter aegro-
tavit, cuius valetudinem modo in epistola V, 47 videba-
mus tunc non satis firmam fuisse. Quae sequitur Frontonis
epistola IV, 9, in ea non respondet ad superiores Caesaris
litteras, sed ad alias quae perierunt. Homo miser vexatur
humeri dolore. Epistolae IV, 10 non nisi parvum fragmentum
servatum est, quod tamen collatum cum V, 53 indicabit
Frontonis filiam, Gratiam minorem, eadem fere aetate fuisse

