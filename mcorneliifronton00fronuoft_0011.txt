PROLEG OMEN A. vll

summa diligentia quaesivit Niebuhrius, 'qua ratione omnia
melius procederent. Qui quum reprehensionem non effugerit,
quasi in obscura re ingenii viribus abusus esset, βοηθήεω τῷ
ἐμῷ ὁμωνύμῳ κατὰ τὸ δυνατὸν et, re accurate explorata, af-
firmo, prorsus incredibilem et paene divinam fuisse in Nie-
buhrio mentis aciem, qui divinando in permultis assecutus
sit, quo Maius, quamquam ipsum codicem ducem habens,
non potuerit tamen pervenire. Si quis verbi causa contule-
rit Frontonis postremum opus, Principia Historiae dico, in
Berolinensi editione cum vero sententiarum ordine et nexu,
admirabitur virum prorsus incomparabilem, qui acerrimo
sensu eius quod decet ex tenuissimis indiciis tanquam vates
praedixit, quae nunc confirmabuntur.. .
Deinde Maius Mediolano Romam migravit, ut custodiret
Vaticanam bibliothecam. Ibi cum vetustos codices rescriptos
tractaret, fugere eum non potuit, alia Frontonis fragmenta
latere in codice, qui, olim pars fuerit Ambrosiani codicis, ita
ut utraque fragmenta ex uno eodemque codice Frontoniano ”
desumta sint et Romae inventa egregie suppleant, quae olim
prodierint Mediolani. Non poterat Maius Ambrosianum co-
dicem iterum conferre, quod post Niebuhr-ii recensionem liben-
ter, ut opinor, fecisset3 sed tamen ex animadversionibus viro-
rum doctorum aliquantum profecit. Itaque in Vaticanis fra-
gmentis Romae edendis AO 1823 editoris munere multo melius
functus est, ut minime dubium sit, eum Mediolani in re
prorsus eadem idem potuisse praestare, si eadem fuisset, qua
postea, peritia et diligentia. Itaque editio Romana tolera-
* bilis fortasse est in fragmentis Vaticanis, sed in fragmentis
Ambrosianis, quae eadem opportunitate iterum edidit, pauca
quaedam emendata quidem sunt, quorum maior pars debetur
doctis Berolinensium observationibus, sed plurima prorsus
absurde edita sunt et ad hunc diem leguntur. Hoc quoque
in Maio culpandum est, eum persaepe non monuisse lectores,
quid aliorum coniecturis deberet et quid in codice legisset.
Quodsi quis quaerat, quomodo fieri potuerit, ut Romae
'Maii opera tanto esset fructuosior quam Mediolani, primum
observandum est in vetustis codicibus legendis annos ei at-
tulisse peritiam. Tum in Vaticano codice antiqua scriptura
recte renata est, cum Maius ad Ambrosianum librum legen-

