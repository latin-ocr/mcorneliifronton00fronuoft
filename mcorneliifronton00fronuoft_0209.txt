AD AN TONINUM PsUM. 169

VIII. Antonino Pio Augusto Fronto.

Omnem operam me dedisse, sanctissime Imp„ et inpenso
studio cupisse fungi proconsulari munere¹, res ipsa testis est.
Nam et de iure sortiendi, quoad incertum fuit, disceptavi et
postquam iure liberorum prior alius apparuit, eam quae mihi
remansit splendidissimam provinciam pro electa habui. Post
illa quae[cumque] ad instruendam12 provinciam adtinerent‚
quo facilius a me tanta negotia per amicorum copias obiren-
tur, sedulo praeparavi. Propinquos et amicos meos, quorum
fidem et integritatem cognoveram, domo-⁹³ accivi. Alexandriam
ad familiares meos scripsi, ut Athenas festinarent, ibique me
operirentur ⁴, iisque graecarum epistularum curam· doctissimis
viris detuli. Ex Cilicia etiam splendidos viros, quod magna
mihi in ea provincia amicorum copia est, cum publice priva-
timque semper negotia Cilicum apud te defenderim, ut veni—
rent hortatus sum. ‘Ex Mauretania quoque virum amantissi-
mum mihique mutuo carum Iulium Senem ad me⁵ vocavi,
cuius non modo fide et diligentia, sed etiam militari indu-
stria circa quaerendos et continendos latrones adiuvarer. Haec
omnia feci spe fretus, posse me victu tenui et aqua potanda
malam valetudinem, qua6 impedior, si non omnino sedare,
[cer]te ad m[aius] intervallum [eius] ⁷ impetus mitigare. Ita
evenit, ut solito diutius bene valerem et fortis vigerem: adeo
ut etiam duas amicorum causas non minimi laboris aput te
tutatus sim. Ingruit deinde tanta vis valetudinis, quae
mihi ostenderet, onmem spem illam {simitum fuisse . . . .

 

1 Legesis ad M. Caes. V. 37. Maius.

2 Explicit quaternio XXX1; videtur quidem legi in Codice XXX,
sed error manifestus est, quia hunc numerum iam habuimus p. 381 Cod.
Sequitur Cod. p. 332.

3 Nempe Cirta. Maius.

4 Ita Codex.

5 Vocabulum suprascr.

6 Cod. pr. m. quam.

7 Ita Maius. Amicus vidit in Codice: EQ.EC . . IS. .

8 Sequitur Cod. p. 331, quae tota erasa est. In seq. pag. 330 nihil
legitur praeter unicam sententiam in margine.

