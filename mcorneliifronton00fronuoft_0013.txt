PaoIAEGoMENA. ix

casu quodam nuper ad Frontonem delatus eram, varias le-
ctiones suas mihi ultro obtulit. Quas cum reciperem grato
animo, ut debebam, simul pollicitus est in editione pa—
randa consilia et operam suam mihi non defuturam: quam
fidem cum amicus fideliter solverit, aliquanto citius et for-
tasse melius quoque negotium perficere potui, quam si in iti-
nere sine comite solus relictus essem. Quodsi igitur boni
aliquid meae editioni insit, velim lectores hoc potissimum tri-
buant amico, qui, quantum in fugaci scriptura codicis Am-
brosiani licuit, accuratissimum se 111 conferendo praestiterit.
Equidem, cui paratis dapibus uti ante ceteros omnes conces-
sum fuit, si officio recte functus videbor, nihil mihi adro—
gabo, sed satis habebo, si vituperationem effugere.

Sed iam tempus est dicere de codice rescripto. Liber
est Vaticanus 5750, forma quadrata, membranaceus, conti-
nens latinam interpretationem Actorum primi Concilii Chal--
cedonensis (A. 451). Haec scriptura, Maio iudice, pertinet
fere ad saeculum decimum. In prima pagina manu vetere
scribitur: Liber S. Columbam' de Bobio. — Est itaque codex
Bobiensis, olim pars illius splendidissimae bibliothecae, de
qua& adeundus Amedeus Peyronus. In praefatione ad Cicero-
nis Orationum Fragmenta locum ita fere describit: „In
valle quam Alpes Penninae ad Liguriam pertinentes efficiunt
quasi circino circumductae, est urbs Bobium praeter oram
Trebiae. Duae ad illam ferunt viae3 altera a Viqueria secus
amnem Staforam, altera a Placentia secundum Trebiam.
Utraque primum patens et aperta3 tum intra fluminis alveum

‘ modo lubrica, modo glareosa3 dein ardua per montium iuga3

tandem per clivosos tramites praeceps3 utraque iniqua et tri-
ginta millia passuum. —— Hinc raros mercatores ad Bobium
commeare, a „cultu provinciae abesse, neminem aut per occa-
sionem* alio eundi aut animi gratia illuc contendere, nullam·
praedae spem facere populabundo exercitui3 ut recte Bobium
dicas urbem a tota Italia divisam. Hanc sedem D. Colum-
banus, ineunte saeculo VII, sibi suisque delegit. —— Ad pri-
mam hanc aetatem pertinet primus bibliothecae fundus, vene-
randa illa scilicet codicum suppellex a D. Oolumbano eius—
que discipulis Bobium comportata. Vidi in Ambrosiana at-
que Taurinensis habet libros latinos, Saxonicis litteris descri-⁴

