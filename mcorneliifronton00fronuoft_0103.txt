AD M. CAESAREM ΕΤ INVICEM LIBER 1111. 63

Hic tu fortasse iandudum requiraS, quo in numero locem
M. Tullium, qui caput atque fons romanae facundiae cluet³.
Eum ego arbitror usquequaque verbis pulcherrimis elocutum
et ante omnis alios oratores ad ea, quae ostentare vellet, or—
nanda magnificum fuisse. Verum is mihi videtur a quae-
rendis *scrupulosius verbis procul afuisse vel magnitudine
animi, vel fuga laboris, vel fiducia b, non quaerenti¹ etiam
sibi, quae vix aliis quaerentibus subvenirent, praesto adfu-
tura. Itaque conperisse videor, ut qui eius scripta omnia
studiosissime lectitarim, cetera eum genera verborum copio-
sissime uberrimeque tractasse, verba propria, translata, sim-
plicia, conposita, et quae in eius scribtis ubique dilucent,
verba honesta, saepenumero etiam amoena: quom tamen in
omnibus eius orationibus paucissima admodum reperias in-
sperata adque inopinata verba, quae nonnisi cum studio at-
que cura atque vigilia adque multa2 veterum carminum me-
moria indagantur. 13 Insperatum autem adque⁴ inopinatum
vero appello, quod praeter spem atque opinionem audientium
aut legentium promitur: ita ut si subtrahas, adque eum qui
legat quaerere ipsum iubeas, aut nullum aut non ita ad
significandum adcommodatum verbum aliud reperiat. Quam
ob ⁶ rem te magno opere conlaudo, quod ei rei curam indu-
striamque adhibes, ut verbum ex alto eruas⁷ et ad significan-
dum adcommodes. Verum, ut initio dixi, magnum in ea re
periculum est, ne minus apte aut parum dilucide aut non
satis decore, ut8 a semidocto, conlocetur: namque multo sa-

a In marffl‘ne: Laus Ciceronis.

b In margine: Tullius caput adque fons romanae eloquentiae cluet:
procul tamen a quaerendis scrupulosius verbis fuit vel animi magnitu-
dine vel fuga laboris vel fiducia.

1 Codex: quaerendi. Correxit Maius.

2 Add. sec. m.

3 Incipit Cod. Vatic. p. 145.

4 Add. sec. m.

5 Codex: aut non ila significandum acleommoclandmu tum emenda-
tum: adcommodatum. ,

6 Add. sec. 111.

7 Cod. pr. m. erbas.

8 Schopenus correxit. Codex pr. m.: auc.

