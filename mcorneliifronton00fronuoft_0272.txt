232 Μ, CORNELII FRONTON IS

possunt ab ullo contingere. Mea< manu non scribsi, quia
vesperi loto tremebat etiam manus¹. Vale mi iucundissime
magister.

ΙΙ. Antonino Augusto &Fronto

Multis huiuscemodi 3 maeroribus fortuna me per omnem
vitam meam exercuit. Nam ut alia mea acerba omittam,
quinque amisi liberos miserrima quidem condicione temporum
meorum: nam quinque omnes unumquemque semper unicum
amisi, has orbitatis vices perpessus, ut numquam mihi nisi
orbato filius⁴ nasceretur. Ita semper sine ullo solacio resi-
duo liberos amisi, cum recenti luctu procreavi.

Verum illos ego luctus toleravi fortius, quibus egomet
ipse solus cruciabar. Namque meus animus meomet dolori
obnixus⁵ oppositus quasi solitario certamine, unus uni, par
pari resistebat. At nunc . . . ‚⁶ dolor dolore . . ‚⁷ ri multi—
plicatur et cumulum luctuum meorum8 ferre nequeo3 Victo-
rini mei lacrimis tabesco, conliquesco. Saepe etiam expostulo
cum dis immortalibus et fata iurgio compello.

Victorinum pietate, mansuetudine, veritate, innocentia
maxima, omnium denique optimarum artium praecipuum vi-
rum acerbissima morte fili adflictum: hoccine ullo modo
aequum aut iustum fuit? Si providentia res gubernantur,
hoc idem⁹fl¹⁰ recte provisum est? Si fato cuncta humana de-
cernuntur, hoccine fato decerni debuitss? Nullum ergo inter
bonos ac malos fortunarum discrimen erit? Nulla deis 1²,

 

 

1 Duo vocabula etiam manus Maius omisit.

2 Incipit Cod. p. 150.

3 Quattuor litteras supplevi; possis quoque leuius yeneris.

4 Mirum filius pro prole in universum, nam non nisi filiae natae sunt
Frontoni. Buttmannus. Non memini, unde B. hoc resciverit.

5 At Cod. pr. m. obnixe, quod fortasse praestat. Codicis lectio-
nem memet emendavit Hauptius. 'p

6 Supple versum.

7 Codex: .. IICUE ΕΙ, ut videtur.

8 Scriptura fugax nec satis certa. Maius: meorum luctuum.

9 Videtur in Codice corrigi: hoccine.

10 Incipit Cod. p. 155.

11 Recte supplevit Maius3 supersunt vestigia.

12 Codex: dies. Correxit Niebuhrius.

