86 Μ. CORNELII FRONTONIS EPISTULARUM

gloriae, dolorum vero et aegritudinum aliquanto plus quam
satis superque. Filiae meae iussu tuo osculum tuli: numquam .
mihi tam suavis tamque saviata visa [est]. Dominam saluta,
Domine dulcissime. Vale et fer osculum matronae tuae.

XXXIV. 49. Domino Meo.

Saenius Pompeianus in plurimis causis a me defensus,
postquam publicum Africae redemit, plurimis causis rem fa-
miliarem nostram adiuvat. Commendo eum tibi, cum ratio
eius a Domino nostro patre tuo tractavstur, benignitatem
ingenitam tibi, quam omnibus ex more tuo¹ tribuis, ut huic
et mea commendatione et tua consuetudine ductus inpertias.
Vale Domine dulcissime.

’ xxxv. 50. Rescriptum.

Pompeianus meritis isdem, quibus te sibi conciliavit, me
quoque promeruit. Quare cupio omnia ei ex indulgentia Do-
mini mei patris obsecundare. Nam ea, quae tibi ex sententia
procedunt, gaudia sunt mea. Vale mi magister iucundissime.
Faustina et parvolae nostrae te salutant.

XXXVI. 51. Magistro Meo.

Si te in provincia, mi magister, adierit Themistocles
quidam, qui se Apollonio magistro {² meo dicat philosophiae
cognitum, eum esse3 qui hac hieme Romam venerit et mihi
voluntat-&¹ magistri per filium Apollonium sit demonstratus:
ei tu, mi magister, velim quod possis bene facias, bene sua-
deas. Nam ius et aequom omnibus Asianeis5 erit apud te
paratissimum: sed consilium, comitatem, quaeque amicis sine
ullo quoiusquam incommodo propria6 inpertire fides ac religio
proconsulis permittit, peto Themistocli libens impertias. Vale
mi iucundissime magister. Rescripto nihil opus est.

 

1 Codex pr. m. mortuo.

ε Incipit Cod.Vat.p.1o4. De Apollonio Chalcedonio cf.Capit01in.
in Pio c. 10 in Marco o. 2. 3. in Vero‘c. 2.

3 Codex: sese. Correxit Maius,

4 Codex: voluptate. Correxit Maius.

5 Ergo Asia provincia Frontoni regenda obvenit. Maius.

6 Cod. soc. m. proprio.

