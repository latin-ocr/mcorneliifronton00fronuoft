AD M. CAESAREM ΕΤ INVICEM LIBER 111. 53

Alcibiaden vero ceterosque adulescentis genere aut forma aut
opibus feroces quo pacto appellare adque adfari solebat?
per iurgium an per TroMriotv¹P exprobrando acriter quae de-
linquerent an leniter arguendo? Neque deerat Socrati pro-
fecto gravitas aut vis, quantumst cynicus Diogenes volgo
saeviebat: sed vidit profecto ingenia partim hominum ac
praecipue adulescentium facilius comi³ adque adfabili ora-
tione leniri quam acri violentaque superari. Itaque non vi-
niis⁴ neque arietibus errores adulescentium expugnabat, sed
cuniculis subruebat: neque umquam ab eo auditores disces-
sere lacerati, sed nonnumquam lacessiti. Est enim genus ho-
minum natura insectantibus indomitum, blandientibus con-
ciliatum. Quam ob rem facilius precariis⁵ decedimus, quam
violentis deterremur, plusque ad corrigendum promovent con-
silia quam iurgia. Ita comitati monentium obsequimur, in-
clementiae obiurgantium obnitimur. b

XVI. Domino Meo.

Quod tu me putes somnum cepisse-⁶, totam paene noctem
pervigilavi, mecum ipse reputans, num forte nimio §⁷ amore
tuirremissius et clementius delictum8 aliquod tuum aestuma-
rem, num tu ordinatior perfectior iam in eloquentia⁹ esse

 

a In maryine: In alio: quantam.
b In margine.- A Socrate auditores discessere lacerati sed numquam
lacessiti. Est enim conciliatum. Plus ad corrigendum

obnitimur.

 

 

 

1 Dubito de hac voce. Fortasse Fronto sic vertit Romanum voca-
‘ bulum: urbanitas. Et video nunc Hauptium eandem sententiam tueri
laud. Polyb. XXIV. 5 et aliis locis. Orellius scribit γοητείαν.

2 Orellius mavult quanto, Hauptius quanta.

3 Cod. pr. m. comiti. ⁵

4 Ita Codex.

5 Ita Codex.

6 Codex: coepisse.

7 Incipit Cod. Vat. p. 148.

8 Codex: dilectum. -

9 Cod. pr. m. eloquentiam. Loquitur Fronto de nupera oratione,
quam Marcus in senatu habuerat, ut e sequentibus epistulis constat, in
qua Parthicarum rerum mentio fuerat. Maius. Pro ordinatior· Hauptius
scribit ornatior.

