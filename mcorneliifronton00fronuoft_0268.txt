228 Μ. CORNELII FRONTONIS

Vellem autem tantum mihi vigoris aut studii adesse-¹,
quantum adfuit, cum illa olim nugalia conscribsi, laudem
fumi et pulveris. Ne ego Somni laudem ex summis opibus
conscripsissem.

Nunc quoque, si tibi fabulam brevem libenti est audire,
audi.

aIovem patrem ferunt, cum res humanas a primordio
conderet, aevum vi2 medium uno ictu percussum in duas
partis undique paris diffidisse: partem alteram luce, alteram
tenebris amicisse, diem noctemque appellasse noctique otium,
diei negotium tradidisse. Tum somnus necdum natus erat et
omnes pervigiles aetatem agebant3 sed quies nocturna vigi-
lantibus pro somno adhuc l3erat promulgata. Paulatim de-
inde, ut sunt ingenia hominum inquieta et4 agitandi ac tur-
bandi cupida, noctes diesque negotiis exercebant, horam otio
nullam inpertibant. Tum Iovem ferunt, ubi iam iurgia et
vadimonia nocturna sisti et noctes quoque comperendinari
videat ⁵, cum corde suo agitasse de suis germanis fratribus
unum praeficere, qui nocti atque otio hominum curaret. Ne-
ptunum multas et graves curas maritumas causatum, ne
fluctus terras totas cum montibus obruerent, neve motus6
venti cuncta funditus percellerent, silvas et sata radicitus
haurirent. Ditem quoque patrem causatum, multa opera
multaque cura templa infera aegre coerceri, amnibus et pa—
ludibus⁷ et stagnis Stygiis Acheruntem aegre commoeniri3
canem denique custodem apposuisse umbris territandis, quae
aufugere ad superos cuperent, eique cani trinas latrandi fau-
ces ac trinos hiatus trinasque8 dentium formidines addidisse.

 

a In margine: Fabula de Somno.

 

1 Orellius: adesset.

2 An vitae? Heindorfius. Orellius aevum novum medium.

3 Incipit Cod. p. 219. Ceterum Maius habet fuerat, sed Codex
xIUC erat, unde effinxi adhue.

4 Om. Maius.

5 Aut videt rescribendum aut videret. Heindorfius.

6 Ita Codex videtur habere. Maius: moti.

7 Codex: plaudibus.

8 Codex: trinaque.

